78 ' v. n. roaruunra

Vasa ministerii se Daemonis esse nefandi:

Sed tortore pio feritas cruciata sugatur.

Quinetiam Senonum pago quid gesserit edam.
Cum compacta gelu premeret sata grando quotannis,
Cultorumque seges defraudaretur inanis,

Nec messoris opus flavescens spica rogaret,
Agricolaeque manum tritura vetaret adempta:
Incola maturis totiens deceptus aristis ,‚

Cum jejuna suo ,torperent jugera sulco,

Ac lapidata cibum populis seges aegra negaret,
Mittitur ad sanctum legatio lida precatu,

Ut removeret humo furibunda procella flagellum ,
Celsa viri quae mox oratio sola peregit.

Nam statim atque preces fudit bonus ore sacerdos,
Tempestate graves siccarunt nubila nimbos,

Et viduae segetes se fertilitate maritant ε

Quaeque quater quinos per quos super extitit annos
intemerata sacri viguerunt dona patroni.

Vir tamen ipse Dei ‚ ut sublatus ad astra recessit,
Oblitae incubuit rediviva procella rapinae,

Praesule subducto vastat sera clades agellum,

Ac male captivas imber populatur aristas,
Defensorque obit, et mox praedam grando requirit,
Martini abscessu repetunt elementa flagellum.

Vir quoque justus item cum occurreret Avitiano,
Aspicit instantem huic saevi Damonis umbram,
Horrilicam faciem, truculentam corpore pestem,
Quam procul intendens sanctus llatu oris abegit.

J udex dum in seipsum putat exsufflasse beatum:
Cur bone pastor, ait, tua nos injuria vexat,

 

