2'2 V, H. FORTUNA'Iâ€˜I

Boccine terribilis , tuba legis, praeco tonantis,
Pulchrior electro, ter cocto ardentior auro,
Largior Eridano, Rhodano torrentior amplo,
Uberior Nilo , generoso sparsior Histro,
Cordis inundantis docilis ructare lluenta,
Fontibus ingenii sitientia pectora rorans.-
Mens evangelici bis bini plena libelli ,
Quatuor ore suo manansnova flumina mundo,

, Ornatum ecclesiae pollens diadema coruscum

ln membris Christi capitis velut insula fulgens,
Pectore belligerans, adamantinus arte topazos,
Ad virtutis opus mens inconcussa palaestris,
Gemmiler eloquiis, radiantior ore lapillis,
Doctor apostolicus vacuans ratione sophistas,
Dogmate, luce, fide, informans virtute sequaces:
Hostibus hic quoniam gravis insuperabilis esset,
Ducitur exilio qua longa Seleucia tendit,

Regis et auxilio petit hinc sua proemia miles.
Cujus in abscessu errori vaga Gallia cedit,

Et regio titubat tanta se turre movente.

Hoc ubi perpropere Martinus comperit, inde
Constituit cellam snb r'ertice Mediolani,

Expulit unde virum tum Auxentius auctor iniquus.

UBI GALLINARIAM INSULAM EXPE'IIIT.

Hrrto pins exul adit qua Gallinaria turget
Insula, frugis inops vivens radicibus herbae:
Ergo venenatum elleborum mox sumpsit ab ore,
Incipit inde mori qua vivere credidit escis3

Sed grave virus agens oratio sola fugavit,

 

