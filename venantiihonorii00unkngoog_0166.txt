150 V. ll. FORTUNATI

Legibus insemi oppressis super astra meantem,
Laudant rite Deum lux, polus, arva, fretum.

Qui crucifixus erat Deus ecce per omnia regnat,
Dantque creatori cuncta creata precem.

Nobilitas anni, mensium decus, alma dierum,
Horarum splendor, scripula cuncta fovens.

Hinc tibi sylva comis plaudit, hinc campus aristis,
Hinc grates tacito palmite vitis agit.

Sic tibi nunc avium resonat virgulta susurro,
Has inter minimus passer amore cano.

Christe salus rerum, bone conditor atque redemptor,
Unica progenies ex deitate patris.

Irrecitabiliter manans de corde parentis,
Verbum subsistens, et penetrare potens.

quualis, concors, socius compatre coaevus,
Quo sumpsit mundus principe principium.

AEthera suspendis, sola congeris, aequora fundiS,
Quaeque locis habitant, quo moderante rigent.

Qui genus humanum cernens mersum esse profundo, ¹
Ut hominem eriperes, es quoque lactus home.

Nec voluisti etenim tantum te corpore nasci,
Sed caro quae nasci pertulit, atque mori.

Funeris exequias pateris vitae auctor et orbis, ι’
lntras mortis iter dando salutis opem.

Tristia cesserunt infernae vincula legis,
Expavitque Chaos luminis ore premi.

Depereunt tenebrae Christi fulgore fugatae,
Et terris noctis pallia crassa cadunt.

Pollicitam sed redde fidem precor alma potestat,
Tertia lux rediit, surge sepulte meus.

 

