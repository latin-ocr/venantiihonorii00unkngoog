206 V. H. FORTUNATI

Certamen hic repetam praeconia celsa priorum,
Cum potius tua laus ornet honore genus?

illi auxere umis patriam sed sangnine fuso,
Tu plus acquiris, quisine clade regis.

Quos prius infestis lassarunt bella periclis,
Hos modo securos pacis amore fores.

Omnia laeta canunt felicia tempora regis,
Cujus in auspiciis floret opima quies.

Per quern tranquilla terrarum frugis abundat,
Devotis populis est tua vita seges.

Cum te nascentem meruerunt secula regem,
Lumine majori fulsit in orbe dies.

Posteritate nova tandem sua gaudia cernens,

⁶ Crescere se dixit prolis honore pater.

Qui quamvis esset sublimi vertice rector,
Altius erexit te veniente eaput.

Laetus in haeredis gremio sua vota reclinans,
Floruit ,inde magis spe meliore senex.

. Ante alios fratres regali germine natus,
Ordine qui senior, sic pietate prior.

Praedicat hine bouitas, illiue sapientia plaudit,
Inter utrumque decus te sibi quisque rapit.

De patruo pietas, et de patre fulget acumen,
Unius insultu vivit uterque parens.

¹Quas habuere ambo laudes, tu colligis omues,
Et reparas solus lege favente duos.

Semita justitia, gravitatis norma refulges,
Et speculum vitae dat pretiosa fides.

Tranquillis animis moderatio lixa tenetur,
Qui portum iu proprio pectore semper habes.

 

