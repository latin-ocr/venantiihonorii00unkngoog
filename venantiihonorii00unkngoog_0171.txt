nouunrmu mnus 111. 155

Agricolae pascunt oculos de messe sutura‚'
Ante metit visu, quam serat annus opem.¹
Ridet amoenus ager tectus viridantibus herbis,

Oblectant animos mollia prata vagos.
Haec vir apostolicus Nicetius arva peragrans,
Condidit optatum pastor ovile gregi.
Turribus incinxit terdenis undique collem ,’
⁴ Praebuit hic fabricam quo nemus ante tuit.
Vertite de summo demittunt brachia murum,
Dum Musella suis terminus extet aquis.
Aula tamen nituit constructa cacumine rupis,
Et monte imposito mons erit ipsa domus.
Complacuit iatum muro concludere campum,
Et prope castellum haec casa sola manet.
Ardua marmoreis suspenditur aula columnis,
Qua super aestivas cernit in amne rates. ·
Ordinibus ternis extensaque machina crevit,
Ut postquam ascendas, jugera tecta putes.
Turris ab adverso quae constitit obvia clivo,
Sanctorum locus est, arma tenenda viris.
lllic est etiam gemino balista volatu,
Quae post se mortem linquit, et ipsa sugit.
Ducitur iu rigidis sinuosa canalibus unda,
Ex qua fert populo hic mola rapta cibum.
Blandifluas stupidis induxit collibus uvas,
Vinea culta viret, quo fuit ante frutex.
Insita pomorum passim plantaria surgunt,
Et pascunt vario floris odore locum.
Haec tibi proficiunt quicquid laudamus in illis,
Qui bona tot tribuis, pastor opime, gregi.

 

